2. PL: GUARDIAN - ODPORNI NA ZAKŁÓCENIA
W świecie, w którym technologia jest podstawą funkcjonowania gospodarki, transportu, wojska czy systemów ratowniczych, niezawodna łączność i nawigacja stają się kluczowymi elementami bezpieczeństwa i operacyjnej skuteczności. Tymczasem coraz częściej słyszymy o celowych próbach zakłócania sygnałów – tzw. jammingu – które mogą sparaliżować działanie nowoczesnych systemów, od nawigacji GPS w samochodach i dronach, przez komunikację wojskową, po monitorowanie satelitarne.
Zakłócenia mogą być dziełem cyberprzestępców, wrogich państw, grup terrorystycznych lub po prostu efektem błędnej konfiguracji urządzeń. Ich skutki są jednak poważne: od utraty orientacji, przez awarie logistyki, po zagrożenie dla życia i zdrowia ludzi.
Dlatego odporność na zakłócenia to nie tylko kwestia techniczna, ale też strategiczna. Jak wykrywać próby zakłóceń w czasie rzeczywistym? Jak im zapobiegać lub je neutralizować? A może lepszym podejściem będzie stworzenie systemów, które automatycznie adaptują się do zmiennych warunków i przełączają na alternatywne kanały komunikacji?
Zaprojektuj innowacyjne rozwiązanie – oparte na hardware, software lub kombinacji obu – które pomoże wykrywać, neutralizować lub omijać zakłócenia w kluczowych systemach komunikacji, nawigacji i rozpoznania.
Nie jest wymagane programowanie! Możesz zgłosić pomysł, koncepcję, prototyp lub prezentację – forma projektu jest dowolna, więc daj się ponieść kreatywności!
Możesz wykorzystywać istniejące materiały, projekty zasoby i biblioteki – pod warunkiem ich właściwego oznaczenia w opisie! Proszę pamiętajcie o cytowaniu wszystkich użytych i źródeł!
Prezentacja (max 15 slajdów) w PDF musi zawierać:
•	tytuł i opis projektu
•	film w otwartym repozytorium (link) trwający maksymalnie 3 minuty prezentujący projekt (na pierwszym slajdzie). To na przykład może być film na YouTube, Vimeo lub Google Drive. Upewnij się, że ludzie nie muszą go pobierać, aby go obejrzeć, i że każdy posiadający link może go zobaczyć!
Może również zawierać:
zrzuty ekranu, repozytorium kodu, dodatkowe materiały, linki do demonstracji, projekty, materiały graficzne i inne materiały związane z projektem.
